---
author:
    email: mail@petermolnar.net
    image: https://petermolnar.net/favicon.jpg
    name: Peter Molnar
    url: https://petermolnar.net
copies:
- http://web.archive.org/web/20160806055428/https://petermolnar.net/hobortok-aprosagok-jelzesek-kifele-befele/
published: '2006-05-23T19:38:31+00:00'
tags:
- gondolatok
- journal
title: 'hóbortok, apróságok: jelzések kifelé-befelé'

---

Már napok óta kering bennem több téma is, legalább az egyiket megosztom,
a többit majd amikor lesz türelmem leírni :)

Azt hiszem, mindenkinek megvannak a mind a maga babonái, félelmei, stb.,
de emellett mindenkinek vannak olyan apróságok, amiket imád. Sőt,
sokszor ezek annyira apróságok, és olyan báryúnak tűnnek, hogy magunkon
is kínosan mosolygunk, amikor gondolkozunk rajta, pedig ez a lehető
legrosszabb.

Példának erejéért, én imádom, amikor éjjel megyek haza, és találok egy
sünit. Tudom, hogy büdös, benyálazza magát, szörcsög és csörtet, de
akkor is imádom. Egy lehetetlenül kedves élőlénynek tartom, és
vigyorogva megyek haza egy sünnel való találkozás után. (pl. tegnap este
:)) )

De ezek az apróságok a leggyakrabban az ellenkező nem által jelentett
szokásokban jelentkeznek. Pl. Pisti idavan a piros masniért a lányok
hajában. De Pisti ezt még magának is nehezen vallja be, és soha, semmi
pénzért nem mondaná a párjának, hogy vegyen piros masnit a hajába.
Miért? Mert várja, hogy az magától csinálja.

Ha megmondanánk, hogy mik azok az apróságok, amikért rajongunk, abban a
pillanatban elveszetenék értelmüket. Mert igenis van értelmük: olyan
jelzések, amik túlmutatnak az összes többin, hiszen arra utalnak, hogy
van benned és a másik illetőben valami közös, ami mentes a külső
behatásoktól, ami nem származhat neveltetésből, ami egészen belülről,
csak úgy, spontán jön.

Azt hiszem, az ilyen apróságok értelme az, hogy jelezzék, ha olyan
emberrel hozott össze a sors, akire oda kell figyelni. Így is, úgy is
oda fogunk, hála az éppen tárgyalt témának, de ezek sokkal mélyebb
nyomokat hagynak az illetőről, mint egy szép ruha, vagy egy jó smink.

És az ilyen apróságokra illik mind odafigyelni, mind emlékezni. És sose
folytsuk el a saját hóbortjainkat!