---
author:
    email: mail@petermolnar.net
    image: https://petermolnar.net/favicon.jpg
    name: Peter Molnar
    url: https://petermolnar.net
copies:
- http://web.archive.org/web/20140720103023/https://petermolnar.eu/blog/turelem/
published: '2004-10-14T10:49:43+00:00'
tags:
- gondolatok
title: Türelem

---

Napok óta járt bennem egy érzés, de valahogy nem tudtam megfogalmazni.
Azonban ma reggel egy bácsi betolakodott elém a mozgólépcsőre reggel, a
8 órás csúcsforgalomban, és végre segített megfejteni, mi is a baj:
kihal a türelem.

Száguld a világunk, a szó szoros értelmében: e-mail, MSN, mobil, sms,
TV, internet, autók, stb... És végig se gondoljuk, hogy miért rohanunk.
A gond azonban tényleg az, hogy a legtöbb ember egyszerűen elfelejtette,
mi az a türelem. Minden most azonnal kell, hogy megelőzzük a
vetélytársat, azt a telefont most azonnal el kell intézni, már ott is
kell lennem most azonnal... Persze, megint a kérdés, hogy ha nem lenne
az internet...elismerem, jó dolog, elismerem, hogy jó, hogy valakinek
másodperceken belül tudok üzenetet küldeni, de ha jobban végiggondolom,
ezzel együtt kiveszik minden öröm, minden katarzis, ami a várakozással
jár. Egyszerűen természetes lesz az "azonnal", és furcsa, idegesítő a
"majd mindjárt" vagy a "kicsit később". Pedig a várakozás izgalma hozzá
kellene, hogy tartozzon az emberhez, mint ahogyan az udvarlással járó
várakozás. Amikor eltelik egy kis idő, ami által érezzük, hogy történt
valami, mintha maradandó lenne, mintha nem csak egy pillanattöredék
lenne az életünkből... Reggel az a bácsi - legalább 70 éves volt, de
valószínűleg több - mégis hova rohant? Ha rosszul lenne, nem rohanna,
persze még mehetett az orvoshoz, hogy gyorsan végezzen.... Mehetett
bankba, hogy gyorsan végezzen... Meg persze lehetett egy egyetemi
professzor is, aki késésben volt az órájáról. De, lássuk be, ennek elég
kicsi a valószínűsége. Az ilyen professzorok már nem szoktak késni.
Mindent összevetve loholunk egyenesen az idegi és fizikai határra, ahol
az ember nem bír el többet. Biztosan jó lesz. Frank Herbert
Dűne-sagákának a 4. kötete egyfajta leckéről szól az emberiségnek. Talán
valóban nem ártana az embert ráébreszteni önmagával kapcsolatban
jónéhány dologra: többek között arra is, hogy mik a korlátai.