---
author:
    email: mail@petermolnar.net
    image: https://petermolnar.net/favicon.jpg
    name: Peter Molnar
    url: https://petermolnar.net
copies:
- http://web.archive.org/web/20140720104858/https://petermolnar.eu/blog/hinni-valamiben/
published: '2004-01-16T09:59:39+00:00'
tags:
- gondolatok
title: Hinni valamiben

---

Úgy szeretnék hinni valamiben. Teljesen mindegy, ha vallási, tudományos,
vagy isten tudja milyen dologban, csak hinni valamiben. Hogy erőt tudjak
nyerni belőle. Hogy tudjam, nem küzdök hiába, feleslegesen. Hogy legyen
célom. Nem szeretem az egyházat, sosem neveltek vallásosan. De ha annak
neveltek volna, valószínűleg akkor sem fogadom el a dogmákat. Sokkal
szimpatikusabbak a keleti gondolatok. Ám a véleményem szerint, amit mi
ismerünk például a buddhizmusból, az valami, a keletiek által
"nyugatiasított" változat, hogy az oly eltérő kultúrák is megértsenek
valamit belőle. Láttam a egy filmet a Wudan hegyről. Ez a hegy a
taoizmus egyik legszentebb helye. Hasonlít a shaolin templomokhoz, ám
vallásilag meglehetősen különbözik. A taoisták mindegyike a saját útját
követi. Hisz benne, hogy létezik egy számára kijelölt út: csupán rá kell
találnia. Nem mintha ez könnyű feladat lenne, korántsem az. De legalább
értelmet ad a létezésnek. A keresztény egyházhoz csak annyit mondanék,
hogy a menyország biztos jó dolog, de élnél-e olyan világban, ahol csak
boldogság és öröm van? Lenne abban bármi élet? Nem.