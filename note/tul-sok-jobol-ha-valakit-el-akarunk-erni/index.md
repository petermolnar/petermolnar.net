---
author:
    email: mail@petermolnar.net
    image: https://petermolnar.net/favicon.jpg
    name: Peter Molnar
    url: https://petermolnar.net
copies:
- http://web.archive.org/web/20140720142316/https://petermolnar.eu/blog/tul-sok-jobol-ha-valakit-el-akarunk-erni/
published: '2004-06-03T10:15:05+00:00'
tags:
- gondolatok
title: Túl sok a jóból, ha valakit el akarunk érni?

---

Talán ha valaki nem csinál vagy tesz meg valamit, az azért van, mert túl
egyszerű lenne. Helyesebben szólva másra nem nagyon tudok gondolni.
Jelen esetben a konkrétum az érdeklődés a másik iránt, ha már egy jó
ideje (teszem azt, olyan fél éve) nem hallottál felőle. Mert azért én
általában utánakérdezek, hogy mi is van az illetővel, ha jóban voltam
vele, neadjisten, még talán fel is hívom. Akkor miért van, hogy ezt
szinte senkitől sem kapom vissza, talán csak három-négy embertől? Nagy
talány. Talán tényleg bonyolult. Ott van például a mobiltelefon, amin
még a WC trónolva is lehetne telefonálni két percet, csak ami olyan
etikett lenne, hogy mégsem szarjuk le a másikat. Vezetékes telefon:
tényleg macera, kell a netre modemnek. Ja, internet? ICQ, MSN, vagy a
legkézenfekvőbb: e-mail. Sőt, ha még nem felejtett el írni a jóember,
akár papírt és tollat is vehetne a kezébe és firkanthatna egy levelet...
A végére hagytam, hogy még akár találkozhatna is a másikkal.
Természetesen az borzalmasan és rettentően időigényes, főleg a sok-sok
rettentően és borzalmasan elfoglalt diák számára... Mindezeket
összegezve számomra továbbra is rejtély, hogy miért is nem lehet néha,
talán csak jópofiból is, de beleszólni abba a telefonkagylóba...csak
hogy a másik ne érezze magát elhanyagolva. És mindez persze akkor a
legjobb, ha hatalmas hévvel meg is ígéri, hogy majd keres, nem?