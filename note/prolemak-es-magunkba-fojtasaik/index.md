---
author:
    email: mail@petermolnar.net
    image: https://petermolnar.net/favicon.jpg
    name: Peter Molnar
    url: https://petermolnar.net
copies:
- http://web.archive.org/web/20140720052426/https://petermolnar.eu/blog/prolemak-es-magunkba-fojtasaik/
published: '2004-02-13T10:09:19+00:00'
tags:
- gondolatok
title: Prolémák és magunkba fojtásaik

---

Vannak dolgok, amikről kezdetben azt hiszed, erősebbé, tapasztaltabbá
tesznek, amik által tanulsz valami újat, hogy még egyszer ne követhesd
el ugyanazt a hibát. Ez mindaddig így kering a fejedben, amíg rá nem
döbbensz, hogy mindössze annyi az eset eredménye, hogy egyre
érzéketlenebbé válsz a külvilágra, hogy egyre jobban azon vagy,
elfordítod a kulcsot a zárban, és magadra maradsz a szobában azokkal az
emlékekkel és azokkak a fontos dolgokkal, amiket eddig összegyűjtöttél
oda. (Ugye mennyivel egyszerűbb lenne?) Vannak helyzetek, amikor igenis
ki kellene tudni mondani, ami először az eszedbe jut, igenis a fejéhez
kellene vágni a másiknak, hogy mekkora fájdalmat is okozott. Engem nem
így neveltek: azt tanultam, hogy fogjam be a szám, mert nem érek el
azzal semmit, ha dühből cselekszem. Tévedtek, amikor ezt mondták, néha
igenis dühből, meggondolatlanul ki KELL mondani dolgokat, nyersen,
durván, mert úgy igaz. Mert azt érzed, és azt is fogod mindörökké,
legfeljebb a felsőbb tudat elnyomja - szándékosan vagy sem, de elnyomja.
És tévedtek, hogy mindent politikusan kell megoldani, tévedtek, hogy
érdemes küzdeni, mert valami eredménye csak lesz, tévedtek s tévedtek...
tradíciók, erkölcs, tanok, meggondoltság - egyre megy. Mindegyik álarc.