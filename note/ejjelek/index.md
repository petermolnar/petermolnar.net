---
author:
    email: mail@petermolnar.net
    image: https://petermolnar.net/favicon.jpg
    name: Peter Molnar
    url: https://petermolnar.net
copies:
- http://web.archive.org/web/20140720110504/https://petermolnar.eu/blog/ejjelek/
published: '2003-11-21T09:48:44+00:00'
tags:
- gondolatok
title: éjjelek

---

Szeretem a téli éjjeleket. Érdekes módon a kedvenc évszakon a tavasz és
az ősz, de csak a nappalok. Az őszi-tavaszi éjjelek nyirkosak, vizesek,
hidegek, azokat nem kedvelem. De a nyári és a téli más. Nyáron az ember
végigfekszik egy füves domboldalon, távol a zajoktól s a fényektől,
felnéz a csillagokra és gyönyörködik. Talán csak akkor szebb, ha párja
is mellette van. Azért talán, mert a másiknak is ugyanazt kell látnia,
hogy minden szép legyen. A tél azoban egész más. Éjjel kihal a város,
eltûnnek az emberek meleg otthonaikba, leszáll egy kisebb köd s mindenre
valamiféle misztikus hangulat ereszkedik. Ha valaki látta az Interjú a
vámpírralt, az talán megsejti, mire is gondolok. Sajnos még mindig nem
tudtam az egészet megnézni, csak részleteket belőle. De valamilyen
hangulata átragadt rám. Hálát adok az égnek, hogy olyan városban lakom,
ahol még vannak száz évnél öregebb épületek, hogy áll a vár a hegyen, és
hogy mindennek az éjjeli hangulatát is láttam már. Időtlen lesz minden,
mintha nem is a XXI. században sétálnál, mitha visszalépnél a varázslat
korába. És az mindaddig megmarad, amig gyalogolsz. A varázs akkor törik
meg, amikor elindulsz hazafelé, busszal, villamossal, autóval. Darabokra
szaggatja minden kis ábrándozásod, minden hangulatod.