---
author:
    email: mail@petermolnar.net
    image: https://petermolnar.net/favicon.jpg
    name: Peter Molnar
    url: https://petermolnar.net
copies:
- http://web.archive.org/web/20160806085406/https://petermolnar.net/megerzesek-lelek-emlekezet/
published: '2005-03-06T19:04:00+00:00'
tags:
- gondolatok
title: 'Megérzések: lélek-emlékezet?'

---

Adott az, hogy az embernek innen-onnan jönnek megérzései, illetve
sokszor vagy nem olyan sokszor ráérez dolgokra. Elkezdtem azon
elmélkedni, hogy vajon honnan jönnek ezek a dolgok. Szokásom az embert,
ha vizsgálni akarom, három részre: testre, lélekre és szellemre bontani.
Nem tudom, miért, de nekem ez a legelfogadhatóbb felosztás. Így tehát a
leggyorsabban felejtő részünk a szellem. Például messze nem tudnám ma
már elmondani, amiből érettségiztem, pedig egyáltalán nem volt régen.
Feltételezhetem, hogy a második, azaz a sokkal lassabban felejtő részünk
a test. Például a biciklizés vagy az úszás - mind-mind nehezen
elfelejthető, berögzült dolgok.

Azonban arra, hogy a léleknek lenne-e emlékezete, eddig nem tudtam
bizonyítékot szerezni. Viszont a "ráérzések" magyarázhatóak lennének
azzal, hogy a lelkünk valahonnan emlészik rá - és innen ösztönös.
Többféle felfogás van a lélekről, de a legtöbb vallás egyezik abban,
hogy egy adott lélek többször is visszakerülhet az életbe - így
elképzelhető az is, hogy ez a lélek sokkal nehezebben felejt, mint a
szellem, a test pedig ugye mindig új. Fogalmam sincs, lehet-e erre
valahogy bizonyosságot szerezni, de gondolkozzatok el azon, hogy vajon
honnan erednek a megérzések?

Persze elképzelhető valami egészen másfajta megközelítés is, például
hogy ezek a megérzések egy eddig fel nem fedezett érzékszervünktől
származnak, de talán még így sem elvetendő az említett elképzelés.