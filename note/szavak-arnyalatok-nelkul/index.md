---
author:
    email: mail@petermolnar.net
    image: https://petermolnar.net/favicon.jpg
    name: Peter Molnar
    url: https://petermolnar.net
copies:
- http://web.archive.org/web/20160806070303/https://petermolnar.net/szavak-arnyalatok-nelkul/
published: '2005-01-22T21:29:21+00:00'
tags:
- gondolatok
title: szavak, árnyalatok nélkül

---

Észrevettétek, hogy nincsenek átmeneti kifejezéseink? Ez így magában
persze nem igaz, hiszen kérdés, hogy miről van szó. Színeket például
egészen jól tudunk leírni - vagy mégsem? Nem tudunk árnyalatok beli
különbségeket szóban rendesen elmodani. Az informatikában nagyon
egyszerűen meg lehet tenni, valamihez viszonyított értékkel leírni, de
ezt nem igazán lehet valódi, élő szóban kifejezni. És ugyanaz igaz az
érzelmekre is. Vannak fogalmak, mint a barátság, a szerelem, a szeretet,
de nem tudunk árnyalatokat kifejezni. Mondok egy példát: vagyunk egy
számegyenest, amin a nullának a közömbös, a tizesnek a rózsaszín köddel
ellátott szerelem, a mínusz tizesnek a gyűlölet feleljen meg. Persze ez
nem pontos, de legyen körülbelül jó. Hogyan tudom szavakkal elmondani,
hogy éppen 6.65-ön érzem magam? Hiszen még nem szerelem, de több a
közömbösnél. Barát? Nem, nem az, mert barát iránt nem kellene erős
lelki/fizikai vonzalmat táplálnom. Akkor mégis hogyan lehet elmodani?
Hogyan lehet egy érzést szavakba önteni? A válasz általában a sehogy,
vagy hogy azt úgyis érzi a másik. De ez utóbbi nem mindig igaz, és
amikor szeretnél valakivel beszélni róla, hogy úgy érzed, benned éppen
kezdődik valami, akkor azt hogyan lehet értelmesen elmondani? Van egy
alternatíva, de az sem tökéletes, mert kevesen képesek rá: a szem sok
mindent elárul. De sokszor vagy nem akarják/juk elhinni, amit látunk,
vagy csak rosszul értjük. De ez nem magyarázat arra, hogy miért
nincsenek szavaink. A szerelem és az érzelmek kifejezése egy
rettenetesen régi dolog, és mégsem fejlődött ki a megfelelő árnyaltság.
Persze lehet példákat felhozni az irodalomból, metaforákkal dobálózni,
de az nem az igazi.

Valakinek nincs véletlenül egy megfelelő szótára? Vagy nem akar valaki
nyelvet újatani?