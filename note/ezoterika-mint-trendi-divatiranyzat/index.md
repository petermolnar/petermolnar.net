---
author:
    email: mail@petermolnar.net
    image: https://petermolnar.net/favicon.jpg
    name: Peter Molnar
    url: https://petermolnar.net
copies:
- http://web.archive.org/web/20140720051656/https://petermolnar.eu/blog/ezoterika-mint-trendi-divatiranyzat/
published: '2004-01-24T10:06:54+00:00'
tags:
- journal
title: Ezoterika, mint trendi divatirányzat

---

Volt egy műsor az aurafotózásról. Érdekes, hogy annak ellenére, hogy
imádom a fantasyt és a sci-fit, mégsem vagyok képes elhinni ezeket a
dolgokat. Azt hiszem, az a baj, hogy megpróbálják ezeket valami
tudományos maszlaggal körbekeríteni és megmagyarázni, amikor nem kéne.
Mellesleg ez is egy olyan dolog, amit szívesen kipróbálnék, csak
szeretném is tudni az eredményt, meg nem is. Szeretném, mert kíváncsi
lennék, hogy mégis milyen lehetek szerintük, illetve nem, mert biztos
nem olyan eredményt hozna, amilyenre vágynék - hogy valami különleges is
kijöjjön a képen, hogy ne egy teljesen átlagos aurát jelöljön körülöttem
a gép...Na mindegy. Talán egyszer kipróbálom, és megtudom, van-e bennem
természetfeletti :)

Még eszembe jutott pár dolog a mai ezoterikus mániákkal kapcsolatban.
Manapság erősen divat boszorkánynak hinni magunkat, ezoterikus cuccokat
beszerezni, mágiát "tanulni", stb, stb. Ez egy részről jó, mert én
személy szerint ki nem állhatom a katolikus egyházat, (tudniillik ők a
legnagyobb ellenzői ennek a hullámnak, de mielőtt valaki elítélne, nem a
vallást ellenzem, hanem a mai körítését), más részről viszont elég
erősen ellenzem is, mert zavar, hogy valójában hozzá nem értők
ijesztegetik a többieket mindenféle (általában kitalált) dolgokkal. És
kifejezetten bosszant, hogy általában az lesz divat, ami vagy nem
valóságos dolgokon alapul (lásd: Necronomicon és H. P. Lovecraft
kapcsolata...), vagy aközben ferdül el, miközben populárissá válik.
Engem is vonz a természetfeletti, de már az ezoterika szót is utálom,
mert erről is a divat jut az eszembe.