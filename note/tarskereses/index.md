---
author:
    email: mail@petermolnar.net
    image: https://petermolnar.net/favicon.jpg
    name: Peter Molnar
    url: https://petermolnar.net
copies:
- http://web.archive.org/web/20160806173152/https://petermolnar.net/tarskereses/
published: '2005-06-26T20:27:49+00:00'
tags:
- gondolatok
title: Társkeresés

---

Ki vagyok akadva.

Kíváncsiságból (igazából a felhozatalra való kíváncsiságból)
feliratkoztam egy társkereső portálra a neten.

Idézet egy áltagos 18-22 éves nő leírásából: társat keres, 24-35 év
között. Azért ez a hülyeség netovábbja. Ha egyenes arányosságból indulok
ki, nekem, mint 20 évesnek ezek szerint a 10-16 éves lányokra kellene
szemet vetnem. Egyszerűen nem értem, hogy mégis hogyan lehet ez az
átlag. Két dologról árulkodhatnak az ilyesfajta bejegyzések: vagy arról,
hogy a 18-22 korosztály mindenáron autóra, kényelemre és pénzre mozdul,
vagy arról, hogy máris meg akarnak állapodni. Eddig mind a kettőre
találtam már élő példát, így nem tudom eldönteni, hogy a többség vajon
melyik oldalon áll.

Sokszor jön a szöveg, hogy "de a korombeli fiúk olyan
gyerekesek"...könyörgöm, egy 20 éves már általában nem az - de ha az is,
az miért baj? A komolyság nem a gyerekesség ellentéte, sőt,
"gyerekesség" nélkül rettenetesen unalmas lenne minden, azt hiszem,
erről már nagyon sokan próbáltak könyveken és filmeken keresztül szólni.

Akkor mégis, mi a fő indok?

Azt kell, hogy mondjam, fogalmam sincs. Régebben indokolt volt az
idősebb férfi: már volt háttere, el tudta tartani a családot. DE AKKOR
HÁZASSÁGRÓL VOLT SZÓ ELEVE!!! Nem pedig egy párkapcsolatról egy olyan
világban, ahol 30 éves kor alatt már kifejezetten ritka a házasság.

Fogalmam sincs, hogy mégis merre fog ez így menni, de remélem, hogy
mindkét fél észhez fog egyszer térni, és a saját korán belül akar majd
párt találni magának.