---
author:
    email: mail@petermolnar.net
    image: https://petermolnar.net/favicon.jpg
    name: Peter Molnar
    url: https://petermolnar.net
copies:
- http://web.archive.org/web/20160806015653/https://petermolnar.net/a-kesztesekrol-pt-1/
published: '2005-04-11T18:22:16+00:00'
tags:
- gondolatok
title: A késztésekről - pt 1

---

Sokszor mondják az embernek, amikor dühös, hogy vezesd le másban az
energiáidat, holott ez csak egy jó vicc - egyszerűen lehetetlen. Az
ember nem úgy van kitalálva, mint valami malom, vagy villanymotor, hogy
különböző energiákból előállítson egy másikat. Ha arra van hihetetlen
mennyiségű összegyűlt erőm, hogy végre behúzzak valakinek, akkor nem
fogom tudni mondjuk szövéssel kiváltani ezt az energiát.

A válasz azt hiszem a biológiai működésünkben keresendő. Bár azt, hogy a
csipkeverés iránti vágyat mi váltja ki, még nem tudják, de az
agresszióért felelős dolgok java részére már rájöttek. Akkor viszont
kérdem én, mégis hogyan tudnám az egyiket a másikba váltani? Ha pedig
nem lehet, vagy szinte lehetetlen, akkor bizonyos késztetéseket
egyáltalán hogyan lehet kiélni? Biztos vagyok benne, hogy mindenkinek
megvannak a maga "álmai", titkos "vágyai", amik sokszor ellentétben
állnak a tudatos énjének a normálisról alkotott fogalmával. De akkor
ezeket hogyan lehet eltűntetni, ha átváltoztatni nem lehet, kiélni pedig
nem szabad, vagy nincs rá lehetőség?