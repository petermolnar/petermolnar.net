---
author:
    email: mail@petermolnar.net
    image: https://petermolnar.net/favicon.jpg
    name: Peter Molnar
    url: https://petermolnar.net
copies:
- http://web.archive.org/web/20140720123727/https://petermolnar.eu/blog/oszinteseg/
published: '2004-01-16T09:58:12+00:00'
tags:
- gondolatok
title: Őszinteség

---

Őszinteség. Egy olyan szó, aminek, akárhogy is nézzük, hatalma van.
Hatalma van fájdalmat, örömet okozni, hatalma van kapcsolatot indítani
és befejezni. Önmagában véve, azaz teljes őszinteség avagy ennek teljes
hiánya esetén meghetősen szélsőséges dolgokat okoz. Akkor miért is nem
használjuk úgy, hogy megmaradjon bizonyos keretek között a hatása? Ne
mondjuk ki, amiről tudjuk, hogy az nagyon lassan, vagy sohasem múló
fájdalmat okoz, de szinte minden mást igen. Őszinteség nélkül semmi. sem
marad az egykor emberségességnek vagy emberi társadalomnak nevezett
dologból, nem is beszélve a kisebb viszonylatokról: személyes
kapcsolatokról. Sokszor hallottam, hogy az őszinteség az alapja
mindennek. Csak vannak, akik ahelyett, hogy őszinték lennének - talán
félelemből, talán más célokért - inkább tükörként viselkednek, a saját,
megálmodott szavaidat visszhangozva. Ennek így semmi értelme. Persze, jó
azt hallani, amit szeretnél, de ha végül porba hull az egész, mi
értelme? Csak fáj. Nem is kicsit. A msáik véglet hasonló - végeredményét
tekintve mindenképp, de közben is. Ha valaki túlzott őszinteséggel,
túlzott szókimondással felel, hamar elveszíti a barátait és az
ismerőseit. Mindössze megfelelően kell csomagolni. Meg kell találni a
megfelelő szavakat, mégha enyhítenek is a valóságon, meg kell találni a
kevébé fájdalmas utat. Persze csak ha nem a fájdalom okoása a cél. Mert
legyen az ember bármilyen jószándékú, sajnos, néha erre is szükség van.