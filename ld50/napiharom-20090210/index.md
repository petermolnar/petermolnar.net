---
author:
    email: mail@petermolnar.net
    image: https://petermolnar.net/favicon.jpg
    name: Peter Molnar
    url: https://petermolnar.net
canonical: http://ld50.hu/article/ld50/napiharom/20090210
copies:
- http://web.archive.org/web/20200701204203/https://petermolnar.net/ld50/napiharom-20090210/
lang: hu
published: '2009-02-10T15:22:00+01:00'
title: 'Napi három: 2009.02.10.'

---

![abandonia](abandonia.jpg){.left} **ABANDONIA**. A számítástechnika
világban nehéz meglelni az igazi gyöngyszemeket, ráadásul könnyen
feledésre merülhetnek, hisz olyan gyorsan változik minden. Azonban
vannak játékok, amiket ha az ember megtalál, ugyanolyan gyermeki örömmel
veti bele magát a billentyűzetpöffölésbe, mint hajdanán. Csak pár
kulcsszó: *Dune 2, Mortal Kombat, Settlers...* Mivel ezzel az
életérzéssel többen is meg vannak áldva, egy kis csapat rendíthetetlenül
gyűjti a régi játékokat, amiből egy komoly mennyiség ingyenesen
letölthető és játszható[^1]. Ráadásul egy külön fejezet még LD körökbe
is vág, cyberpunk besorolást kapott játékok[^2] címszó alatt. Persze
kellhet hozzá DosBox[^3], esetlen SNES emulátor[^4], de az élmény nem
változik. Apropó: könnyen meglehet, hogy a téma megint előkerül
**március idusán**, **frissítsétek fel a képességeiteket!** ;)

**HANGSZÓRÓ**. A papírtányérból készült hangszóró jó dolog, de van jobb,
hisz az őrültségnek korlátlanok a lehetőgéi. Ez viszont - a tányéros
megoldással ellentétben - előbb-utóbb muszáj lesz kipróbálni: hangszóró
merevlemezből[^5]. Attól eltekintve, hogy rosszabb hangot eddig csak egy
patch panelből hallottam kijönni - *5 tanúm van rá, hogy egy moduláris
patch sor egyik NYÁKja megszólalt egy előerősítős hangkártyától!* -
szerintem egész korrekt effekteket lehene csinálni live actekhez. via:
hackmod.com[^6]

<https://www.youtube.com/watch?v=6aCTFoaccKU>

**MIKROKONTROLLER**. Az elnevezés azokat a bigyónyi chipeket jelenti,
ami a telefonokban, játékokban, mosó/mosogatógépben, stb. végzi a munka
nagy részét. A 90-es években *(Hogy a fenébe kötök mindig ennél a kornál
ki? Pedig nem szándékos.)*, amikor a chipek ára óriásit zuhant, egyre
nagyobb lett rá a hobbielektronikai érdeklődés is. Mára ott tartunk,
hogy WiFi routert alakíthatunk távirányítós autóvá[^7], vagy éppen
webszervert készítünk[^8] egy fél hüvelykujjnyi, 20 Mhz-es, 1KB RAM-mal
és 8,5 KB ROM-mal ellátott Atmega88-ból. De ami igazán ütős: a már
említett chippel 3D, VGA demót készíteni. Hanggal, képpel, mindennel.
Nagyban letöltve sokkal látványosabb.[^9]

<https://www.youtube.com/watch?v=sNCqrylNY-0>

[^1]: <http://abandonia.com/>

[^2]: <http://abandonia.com/en/game/all/Cyberpunk/sortby%3D0>

[^3]: <http://www.dosbox.com/>

[^4]: <http://www.emulator-zone.com/doc.php/snes/>

[^5]: <http://www.addictronics.com/projects/hard-drive-speakers>

[^6]: <http://www.hacknmod.com/hack/make-diy-speakers-out-of-old-hard-drive/>

[^7]: <http://www.jbprojects.net/projects/wifirobot/>

[^8]: <http://tuxgraphics.org/electronics/200611/embedded-webserver.shtml>

[^9]: <https://petermolnar.net/ftp://ftp.scene.org/pub/parties/2008/breakpoint08/console_real_wild/lft_craft.zip>